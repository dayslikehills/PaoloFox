# PaoloFox
Questo progetto è nato come esperimento di testo collaborativo e totalmente aperto. Una volta ultimato il testo Days Like Hills lo porterà in forma-canzone.

Days Like Hills è un gruppo musicale con base a Milano a cui piacciono le clementine (vedere in fondo per i link).
Riccardo dei Days Like Hills ha lavorato e continua a lavorare come sviluppatore e un giorno ha pensato che sarebbe davvero bello applicare il meccanismo del version control per la scrittura dei testi. E qui viene la seconda parte dell'idea: rendere il progetto aperto a tutti. Con Paolo Fox ci proponiamo di coinvolgere quante più persone possibile per la stesura di un testo corale.

Il testo si trova nel file [testo.txt](../master/testo.txt) ed è in italiano

Per ora il titolo della canzone è "Paolo Fox". Il testo è strutturato come un oroscopo con tanto di previsioni per ogni segno zodiacale. L'intenzione è mantenere come filo conduttore tra i vari segni il tema della vergogna e della morte, possibilmente con un taglio ironico per non correre a grandi falcate verso il suicidio.
Le previsioni dei segni sono intervallate da un ritornello e terminate da un outro.

A realizzazione finale del brano verranno riconosciuti **tutti** gli utenti che hanno aperto una pull request indipendentemente dall'effettiva presenza dell'apporto del singolo utente sul testo finale (i.e. anche se la vostra parte di testo non è arrivata alla versione finale).

## Regole
1. La lingua da utilizzare in linea generale è l'**italiano**
2. Espressioni dialettali sono ben accette
3. Tutto ciò che sarà preceduto dal carattere # sarà considerato commento
4. Ogni segno zodiacale non può eccedere le 40 parole
5. Altre sezioni oltre quelle indicate (Strofa/Segni, Ritornello, Outro) non sono contemplate
6. Nessuna parte del testo è off-limits. I.e. qualsiasi parte può essere modificata fintanto che si rispettano le altre regole
7. Il testo verrà considerato chiuso in data 01/06/2019

## Istruzioni
Per chi non è un programmatore o non è avvezzo a utilizzare il protocollo git allego [link](https://help.github.com/en/articles/editing-files-in-another-users-repository) su come effettuare le modifiche.

## Note
Days Like Hills
- [Spotify](https://open.spotify.com/artist/7FsD8uurUpUve2wKINdkyV)
- [Youtube](https://www.youtube.com/channel/UCIy2Fy24jzHC_K0qnCzinKA)
- [Bandcamp](https://dayslikehills.bandcamp.com/)

